---
teitl: Englynion yr Eiry
awdur: Llywarch Hen
---

Eiry Mynydd caled grawn,
Dail ar gychwyn lynwyn llawn;
Nag ymddiriad i estrawn.

Eiry Mynydd gwangcus Jâr;
Gochwiban gwynt ar dalar;
Yn yr ing, gorau yw'r câr.

Eiry Mynydd llawn beudy;
Clydwr i Ddafad ei chnu:
Ni haedd diriaid ei garu.

Eiry Mynydd gwynn pob clawdd;
Gnawd yn Eglwyd gaffael nawdd:
Cynnghori diriaid nid hawdd.

Eiry Mynydd glâs Morfa;
Cnawd Rhyfel y Cynhaua;
Ni cheidw diriaid ei dda.

Eiry Mynydd llwm afall;
Ni bydd cywaethog rhygall;
Gnawd o air ferth gael arall.

Eiry Mynydd gwynn brig gwrŷsg;
Gochwiban gwynt yn nherfysg;
Trêch fydd anian, nag addysg.


