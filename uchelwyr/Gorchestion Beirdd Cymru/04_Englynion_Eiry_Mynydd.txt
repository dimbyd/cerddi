---
teitl: Englynion Eiry Mynydd
awdur: Llywarch Hen
dyddiad: 590
---

Eiry mynydd blin yw'r byd,
Ni ŵyr neb ddamwain golud;
Nid â traha i weryd;
Ni phery dim on ennyd:
Gnawd gorfod yn ol adfyd;
Twyllo gwirion sy enbyd;
Byth ni lwydda, un a gwŷd!
Ar Dduw 'n unig rhown oglud.

Eiry mynydd gwynn corn mwg,
Hoff yw gan Leidr dywyllwg;
Gnawd galanas hir gilwg;
Gwynn ei fyd, a fo diddrwg!
Hawdd cymmell diriaid i ddrg;
Nid da digwydd trythyllwg;
Ar Bennaeth bai fydd amlwg;
Coelia 'n llai 'r Glust na'r Golwg.

Eiry Mynydd mawr ar Rôs,
Gofal Herwr, ar hirnos;
Anaml lles o rodio 'r nos,
Cyn credu mynn yr achos;
Cam ffordd, i ddieithr na ddangos:
Na wreicca, i ddieithr na ddangos:
Na wreicca, ond yn agos;
Nag anifeiliaid ar gefn rhos,
Llywodraeth Gwŷr fydd anos.

Eiry Mynydd, da yw'r Hedd,
Cynn dechrau gwel y diwedd;
Mawr gofal dyn mewn blinded;
Gnawd adfyd, yan ôl trawsedd;
Gweddwa un pêth yw bonedd;
Oni chanlyn rhyw rinwedd,
I wrthwyneb aruthredd;
Ystyrio dyn sydd ryfedd!

Eiry Mynydd melys Gwîn;
Pwy ŵyr trangc mâb wrth feithrin?
Ni chair parch ar gysefin,
Nid gwerthfawr y Cyffredin;
Nid rhybarch rhŷ gynefin;
Nid parhäus Llywiawdr gwerin;
Am bechodau 'r Cyffredin,
Y hydd Duw annoeth frenin.

Eiry Mynydd lwmm ŷch llog;
Bechan Deyrnas, i chwannog;
Gnawd yr Ieuangc yn ddifiog;
Aml tro ar feddwl ferchog;
Na thynn chwarau ar daëog;
Na fydd rŷ hyf, ar rywiog:
Gwae 'r neb, a fo dyledog!
Lle bo annoeth Dywysog.

Eiry Mynydd hoff yw clod;
Ni waeth digon, na gormod;
Yn ôl traha, gnawd gorfod;
Mawr yw codiad aur dafod;
Ar ddim, na wnâ mor difrod:
Ni ludd, i gael y parod;
Nid llai heiniar er Cerdod
Cywira Cydymaith prïod.

Eiry Mynydd Duw sy Nêr:
Cnotta cwymp o'r Uchelder;
Anhardd ar Bennaeth balchder;
Gwisg orau i ferch yw gwylder;
Hardd iawn ar ŵr yw hyder
Gwell nag Athro yw arfer;
Gwedi profi ffyrdd lawer,
Mae 'r Byd i gyd yn ofer.

Eiry Mynydd dail ar Onn;
Tryma dim dwyn gofalon;
C'letta clwyf, clefyd calon;
Nid Gwr i'r Byd yw'r cyfion;
Mwyaf can a dŷn Union;
Mwyaf ofnir y trawsion;
Trwy filoedd o berygoln,
Duw a weryd ei wirion.

Eiry Mynydd cair gweled,
Nad da mynych nâg, am ged;
Nid cybydd yw pob caled;
Na liwia ii neb ei dynged,
Heb fai nid neb a aned;
O fynych fenter gnawd colled;
Ni lwydd a wneir mewn hocced
Gwaetha 'stôr o'r merched.

Eiry Mynydd mae'n ysbys,
Gnawd Edifeirwch of frŷs;
Drwg fydd lleferydd ffawttus;
Anodd cydfod eiddigus;
Ni fawr gwsg un gofalus;
Mawr gwenwyn y gwenheithus;
Pell amcan y deällus;
Ffola dyn yn Cynfigenus.

Eiry Mynydd llydan mor,
Gorau ar hên ei gyngor;
Dyro i'th well ei ragor;
Gwell celfyddyd na thryfor;
Ffol nwyfus, hawdd ei hepcor;
Un fâth a Llong ar gefnfor,
Heb Raff, heb Hwyl, nag Angor,
Ydyw'r ieuanc heb gyngor.

