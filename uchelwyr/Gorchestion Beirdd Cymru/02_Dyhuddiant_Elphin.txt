---
teitl: Dyhuddiant Elphin
awdur: Taliesin
dyddiad: 540
---

Elphin dêg taw a'th wylo;
Na chabled neb yr eiddo;
Ny wna lês drŵg obeithio;
Ny wyl dŷn ddim a'i portho;
Ny bydd coeg gweddi Cynllo;
Ny thyrr Diw a'r addawo:
Ny châd yn ngored Wyddno,
Erioed cystal a heno

Elphin deg sych dy ddeururr;
Ny weryd od yn rhybrudd;
Cyd tybiaist na chefaist fudd;
Ni wna les gomod cystudd;
Nac ammau wyrthiau Dofydd;
Cyd bwyf bychan wyf gelfydd:
O Foroedd ag o fynydd,
Ag o eigion Afonydd,
Y daw Duw a dâ i ddedwydd.

Elphin gynneddfau diddan;
An filwraidd yw' d' amcan;
Nyt rhaid yt' ddirfawr gwynfan;
Gwell yw Duw na drwg ddarogan;
Cyd bwyf eiddil a bychan,
A'r gorferw morr dylan,
Mi a wnâf yn nydd cyfyrdan,
Yt well na thrychan Maran.

Elphin gynneddfau hynod,
Na sorr a'r dy gyffaelod;
Cyd bwyf gwann ar lawr fy nghod;
Mae rhinwedd ar fy nhafod;
Tra fwyf fi y'th gyfragod,
Nid rhaid ytt ddirfawr ofnod;
Drwy goffhâu enwau'r Drindod;
Ni ddichon neb dy orfod.

