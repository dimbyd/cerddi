---
teitl: Cywydd Merch
awdur: Dafydd ab Edmwnd
---

Dyn wyf yn ceredded y nos,
(dedwyddach oedd dŷ diddos)
dyn hurt am gerdded yn hwyr,
dros hyn Duw a ro synnwyr.
Du arnaf ydyw oernos,
Duw, dy nawdd, dued y nos!
Dyn ni bu, a’r dyno bac
dan bared, wyneb oerach.
Deffro fun, differ f’enaid,
dyn Duw blin sy dan dy blaid.
Dyro, ti a gai deirhan,
dy wisg, dy gardod i wan,
dy lety, dy law ataf,
dy deg gorff, dywed a’i caf.
Dy fwyn air er dy fonedd,
dy fin fal diod o fedd.
Dy faeth, dy gellwair, dy fodd,
dy feinael a’m difwynodd.
Dy laeswallt fal dy lusael,
dy drem fal dued yr ael;
dy bryd fal dillad briodyr,
du a gwyn i hudo gwŷr;
dy wyneb fal od unnos,
dy wrid fal bagad a ros.
Dy garu di a gerais,
dy gas im nis dygai Sais.
Dig wyfyn arwain dy gerdd
dan fargod yn ofergerdd;
drwy ffenestr dyro ffunen
dy gam hael i doi fy mhen.
Dy gerdd ymhob gwlad a gaf,
dy bwyth nis diobeithiaf.
Dy garu i’m digio ‘rwy;
dismel wyd, dismel ydwy.
Digon caead yw d’ogylch,
dyn deg wyt, nawdd Dwu’n dy gylch!
dig wy yn arwain dy gân;
dygum gas, dwg im gusan.
Dy gyngor rhag dig angen
da fydd ei gael, dy fodd, Gwen.

