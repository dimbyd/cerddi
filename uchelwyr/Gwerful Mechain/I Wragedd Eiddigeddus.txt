---
teitl: I Wragedd Eiddigus
awdur: Gwerful Mechain
---

Bath ryw fodd, beth rhyfedda’,
I ddyn, ni ennill fawr dda,
Rhyfedda’ dim, rhyw fodd dig,
Annawn wŷd yn enwedig,
Bod gwragedd, rhyw agwedd rhus,
Rhwydd wg, yn rhy eiddigus?
Pa ryw natur, lafur lun,
Pur addysg, a’i pair uddun?
Meddai i mi Wenllïan,
Bu anllad gynt benllwyd gân,
Nid cariad, anllad curiaw,
Yr awr a dry ar aur draw.
Cariad gwragedd bonheddig
Ar galiau da, argoel dig.

Pe’m credid, edlid adlais,
Pob serchog caliog a’m cais,
Ni rydd un wraig rinweddawl,
Fursen, ei phiden a’i phawl.
O dilid gont ar dalwrn,
Nid âi un fodfedd o’i dwrn:
Nac yn rhad nis caniadai,
Nac yn serth er gwerth a gâi.
Yn ordain anniweirdeb
Ni wnâi’i ymwared â neb.
Tost yw na bydd, celfydd cain,
Rhyw gwilydd ar y rhiain
Bod yn fwy y biden fawr
Na’i dynion yn oed unawr,
Ac wyth o’i thylwyth a’i thad,
A’i thrysor hardd a’i thrwsiad,
A’i mam, nid wyf yn amau,
A’i brodyr, glod eglur glau,
A’i chefndyr, ffyrf frodyr ffydd,
A’i cheraint a’i chwiorydd:
Byd caled yw bod celyn
Yn llwyr yn dwyn synnwyr dyn.

Peth anniddan fydd anair,
Pwnc o genfigen a’i pair.
Y mae i’m gwlad ryw adwyth
Ac eiddigedd, lawnedd lwyth,
Ym mhob marchnad, trefniad drwg,
Tros ei chal, trais a chilwg.
Er rhoi o wartheg y rhên
Drichwech a’r aradr ychen,
A rhoi er maint fai y rhaid,
Rhull ddyfyn, yr holl ddefaid,
Gwell fydd gan riain feinir,
Meddai rai, roi’r tai a’r tir,
A chynt ddull, rhoi ei chont dda
Ochelyd, na rhoi’i chala,
Rhoi’i phadell o’i chell a’i chost
A’i thrybedd na’i noeth rybost,
Gwaisg ei ffull, rhoi gwisg ei phen
A’i bydoedd na rhoi’r biden.

Ni chenais ’y nychanon,
Gwir Dduw hynt, ddim o’r gerdd hon,
I neb o ffurfeidd-deb y ffydd
A fyn gala fwy no’i gilydd.
