---
teitl: Y Drindod
awdur: Dafydd ap Gwilym
---

Fal yr oeddwn gynt noswaith,
Gwiw fu'r dyn, gwae fi o'r daith,
Gwedy dyfod i'w gwydrball
Yn lle'dd oedd gwen gymen, gall:

   'Ai hir gennyd yr ydwyd?
Dyn dioddefgar, serchog wyd.'

   'Fy aur, gwddost mae rhyhir,
Am baham oedd na bai hir?'

   Yno y clywwn ŵr traglew
Yn bwrw carwnaid, llygaid llew,
Yn dwyn lluchynt i'm ymlid
Yn greulawn ac yn llawn llid,
O ddig am ei wraig ddisglair,
Un dewr cryf, myn Duw a'r crair!
Gwybuum encil rhagddaw,
Gwybu'r gwas llwyd breuddwyd braw:

    'Hwyr yt felan ysbardun,
Aro fi heno fy hun.
Arfau drwg i ddigoni
Yw'r cywyddau sydd dau di.'

   Cyrchais ystafell, gell gau,
Ac addurn oedd i'r gwyddau.
Meddwn i o'm ystafell:
'Ni bu rhag gofal wâl well.'
Codes hen famwydd drwynbant,
A'i phlu oedd gysgod o'i phlant;
Datod mentyll i'm deutu
Dialaeth y famaeth fu,
A'm dylud o'r ŵydd lud lai
A'm dinistr a'm bwrw danai;
Cares, drwg y'm cyweirwyd,
Cu aran balf-lydan lwyd.

   Meddai fy chwaer ym drannoeth,
Meinir deg, â'i mwynair doeth,
Seithwaeth genti no'n cyflwr
Ni'n dau, ac no geiriau'r gŵr,
Gweled hen famwydd blwydd blu,
Gogam wddw, goeg, i'm maeddu.
Bes gatai arglwyddïaeth
Gwŷr Caer a'u gwaryau caeth,
Gwnawn i'r famwydd, dramgwydd dro —
Rhybuddied rhai a'i beiddio! —
Amarch i'w chorpws nawmlwydd;
Am ei hwyl yr ŵyl yr ŵydd.

