---
rhif: 7
teitl: Moliant i’r Abad Rhys ap Dafydd o Ystrad-fflur
awdur: Guto'r Glyn
golygwyd: Dafydd Johnston
---

Af â mawl a fo melys
O’r tud yr wyf i’r Tad Rys.
Ei fardd wyf, yrddrwyf erddrym,
Ei fryd ef fu roi da ym,
A’m bryd innau’n briodawl
Gludaw fyth ei glod a’i fawl.
Llon y cair, llew enwawg cu,
Lle bo’r bryd, llwybr i brydu.
Torri ’dd wyf, terydd afael,
Oedau â Rhys, awdur hael,
A myned a ddamunwn
Beunydd i oed dydd at hwn.

‘Tydi a ddyly’r dial,
Y tafawd teilyngwawd tal,
Cloc tewfydr, cliced dwyfoch,
Cleddau cerdd celwyddawg coch.
Prydaist ar fydr priodawl,
Paid â’r ffug er Pedr a Phawl.
Cyffesa ’ngorseddfa saint
Dy ferw drwy edifeiraint
Am fod arnad bechodau,
A mwy yw’r gosb am air gau.
Tydi a fu, tew dy fawl,
Drwy dy ffug dra diffygiawl.’

‘Nac ef,’ heb ef, ‘hy o beth
Ydiw brig y dau bregeth.
Bryd y galon a brydawdd
Hyn oll, erfynied hi nawdd.
Cyd traethwyf, wiwnwyf weini,
Fawr gelwydd wrth f’arglwydd i,
Ni thraethais, iawngais angerdd,
Air gau wrth euraw ei gerdd.
Bei torrwn i, batrwn iaith,
Â’m doethwalch amod wythwaith,
Mae i Rys, mau oreuswydd,
Meddiant rhoi maddeuaint rhwydd.
Nid hawdd bod heb Wyndodydd,
Ac nid haws ugain oed dydd
Er dim faddau ŵyr Domas
A chôr Fflur a’i chaer a’i phlas.
Tithau na faddau efô,
Tra genych, fardd, trig yno.’

Gwnelid Duw gynnal oed dydd
Bob gŵyl o bawb a’i gilydd.
