---
rhif: 20
teitl: Ymryson Guto’r Glyn a Hywel Dafi yn llys Syr Wiliam Herbert
awdur: Guto'r Glyn
golygwyd: Barry J. Lewis
---

Mawr yw dysg (yno mae’r da)
Mwynwyr o wlad Sermania:
Mynnu o waelod grodir
Mwyn aur tawdd, a minio’r tir.
Mae aur ym yn ’y mro iach,
Oes, ac arian segurach:
Mae cwarel aur, mae caer lân,
Greiglwyth i’r gŵr o Raglan.
Mwy fy rhent lle mae fy rhi
No’r mwyndir o Normandi,
A mwy fy nghyflog bob mis
No dau fwynwr hyd Fenis.
Syr Wiliam, gwrser olwyn,
A rôi erioed yr aur ynn.
Af i Raglan at f’annwyl,
Aed y traed hyd ataw’r ŵyl.
Af i lys – nefawl osai –
Herbart wych: hir y bo’r tai!
O fewn awr wyf un oroen
Â Phawl, gweles nef a phoen.
Gwelaf innau gwal feinin,
B’radwys Gwent, Bwrdiaws y gwin,
A phoen herwyr, ffyn hirion;
I’r rhai ffeils rhôi warae â ffon.
Troes gŵr rhag treisio gwirion
Tros Went fal y Pretur Siôn.
Marchog yw meirch a gwewyr,
Mwy ei wledd no mil o wŷr.
Mawr fu ’n Israel gaffaeliad,
Mwy no dim, Salmon a’i dad;
Am ynys Went mwy yw’n sôn
A’r ddau Wiliam urddolion.
Ni wŷs eisiau ’n y sesiwn
Ei dad doeth o dywaid hwn.
Nid cryf i Gaerdyf o daw,
Nid nerthawg undyn wrthaw.
Ni aned, myn y nawnef,
Marchog aur mor wych ag ef,
Na Syr Gei, na Syr Gawen,
Na Syr Ffwg, na Syr Raff hen.
Ei dyrnau a’i gadernyd
A yrr bw ar wŷr y byd.
Gadu o’r Iesu rosyn
A’r glain aur o Raglan ynn!

Gwawdydd i’r marchog ydwyf
Ac erioed prydydd gŵr wyf.
Hywel, un o’r Deheuwyr,
Hwn ni chân haeach i wŷr,
Moli merched mal Meirchiawn;
Moli gwŷr, mwy elw a gawn!
Ni fawl Hywel ryfelwr
Na dyn gwych, onid un gŵr;
Ni chyrch i Wynedd, ni chân,
Ni threigl unwaith o Raglan.
Nid saethydd beunydd bennod
Y dyn ni wŷl ond un nod;
Y ci ni helio rhag haint
Onid carw, hwn nid cywraint;
Nid gŵr heb newid gware;
Nid llong heb fyned o’i lle;
Brawd heb gerdded y gwledydd,
Ei bregeth oferbeth fydd!
Ai crupl yw acw o’r plas
Na cherdda (fynych urddas)?
Ai ancr yw? Pam y câi rodd?
Os ermid, cafas ormodd.
Mi a rown dalm o’r ynys
Er ynnill hwn o’r un llys.
Gweiddi maent gywyddau mêl
I’m tuedd am wawd Hywel.
Och am rai (o chaem ei ran!)
A’i twyllai o Went allan
Fal y twyllwyd (wrth fwyd fu)
Y Sais aeth i lys Iesu!
Aed y bardd i rodiaw byd,
Awn innau yno ennyd.
Eled i Fôn, y wlad fau,
I Efenni yr af innau.
