---
rhif: 6
teitl: Cwyn am absenoldeb yr Abad Rhys ap Dafydd o Ystrad-fflur
awdur: Guto'r Glyn
golygwyd: Dafydd Johnston
---
Y mae dolur i’m dilyn,
A thrymder yw hanner hyn.
Oes, myn Mair, es mwy no mis,
4A’m pôr ymy a’i peris:
Mynediad fy mhenadur
I Loegr fflwch o loywgor Fflur,
Rhoes, orau moes, aur a medd,
8Rhys fyneichlys fynychwledd,
Rhugl abad, rhywiawg loywbor,
Rhaglaw cerdd, anrheglyw côr,
Dinag hil, deunaw Calan,
12Dafydd, Gaeo lywydd glân,
Urddawl fab, arddelw a fyn,
Aur loywlyfr, ŵyr Lywelyn.
Nid un yn y daioni
16Neb dan nef â’n abad ni.
Eurfaglawg, erfai eglur,
A goroff lyw o gôr Fflur.

Boed ebrwydd, f’arglwydd yw fo,
20Da ei lên, y dêl yno.
Ni bydd llu’r gwledydd, llwyr glod,
Nos ddiofn nes ei ddyfod.
Pedwar Sul, myn Pedr, y sydd,
24Er ban aeth eurben ieithydd
I Ryd, er maint a rodiwyf,
Ychen rym, achwyn yr wyf.
Calon nid aeth, winfaeth wen,
28Erioed uwch i Rydychen.
Trwm a maith yw trum y mis,
Trymach no charchar trimis.
Mwy y sydd yn y mis hwn,
32Mwy o ddyddiau, meddw oeddwn,
Nog ymlaen yn neg mlynedd,
Nid chwarau maddau y medd.
Cofiawn diddawn a’m deddyw,
36Cyfnod hir i’r cwfent yw.
Anelw oedd ym yn y wlad
Aros heb wiwRys Abad.
Hir yw’r dydd, herwr diddawn,
40Hwy’r nos, ei haeru a wnawn,
A byr, ym Duw, eb rwym dig,
Ban oedd yng nghôr Beneddig.
Nid cyhyd ar hyd yr haf
44Ag yw er Calan Gaeaf.
Mis y’i gelwir, ym Iesu,
Tair blynedd am fedd ym fu.
Glŷn ynof galon unig,
48Galar athrugar o thrig.
Nid hyfryd, ennyd anwyl,
Neuadd Rys oni ddaw’r ŵyl.
Gwael fyddai’r ŵyl nis gwelwn,
52A gwael yw pob gŵyl eb hwn.
Dyfod a wna mab Dafydd,
O daw, gwyn fy myd o’r dydd.
Ac oni ddaw canllaw cant
56Y traed ataw a redant.

Y mae deuwr i’m deol
O wenllys Rys ar ei ôl:
Un yw hiraeth, enw hoywrym,
60Cariad yw’r llall, curiawdr llym.
Nid af i’w ball na’i allor,
Ni’m gad y cariad i’r côr,
A marw ydwyf am rodiaw
64Ei glawstr ef a’i eglwys draw.
