---
rhif: 20a
teitl: Ateb Hywel Dafi
awdur: Hywel Dafi
golygwyd gan Barry J. Lewis
---

Rhyfedd ydiw arfeddyd
Rhai da o’r beirdd: rhodio’r byd,
Hely gŵyl o hael i’i gilydd,
Helynt iwrch o helynt hydd,
Newidiaw ôl, un a dau,
Anwadal yw’r newidiau.
Treiglaw a fynnant lawer
Trwy’r byd fal troi ar y bêr.
Treiglent a rhodient yr haf;
Tua Rhaglan y treiglaf.
Ymlyniad – llei moliannwyf –
Ar ôl mab Syr Wiliam wyf.
Nid af i newidiaw ôl
Syr Wiliam dros yr eilol.
Hyddgi da (hawdd ei gadw ef)
A ddilid yr un ddolef;
Ar y gainc ni ŵyr y gog
Ond un llais, edn lluosog;
Brenhinedd, ni wedd uddun’,
Yr India, enw da ond un.

Ni bwyf fyw, ni bo ei fam,
Nos ar ôl enw Syr Wiliam.
Ni phair ym Gymro na Ffranc
Dewi am Herbard ieuanc.
Efrydd, er nad ysgarwyf,
Aur a gwledd un arglwydd wyf.
Ni chyrchaf ddŵr dros afon
Er un saig o’r ynys hon.
Naw seler nis cymerwn
Islaw’r haul am seler hwn,
Bwrdiaws Nudd yr Herbardiaid,
Baiwn chwaer heb win ni chaid,
Gasgwin, gynefin yfed;
Glyn Rhin, drwy Raglan y rhed!
Holl Gymru berchentyaeth
I’r un tŷ ym mro Went aeth.

Bryd swrn, o baradwys Went
’Y nhwyllaw, hyn ni allent.
Un o feirdd, yno a fu,
Gwynedd, yn cenfigennu.
Gweled mewn felfed (mwyn fu)
A sidan fy nhrwsiadu,
Gweled fy muddugoliaeth
Gan un pendefig a wnaeth.
Medd ef, tu yma i Ddyfi,
Guto, myn gyty â mi.
Nid trwy sôn ond trwy synnwyr
A thrwy deg f’athrod a ŵyr,
Cynnig aur ym – cawn ei gred –
Yma i Wynedd er myned
A cheisiaw rhoi iddaw rhawg
Fy lle innau fal llwynawg.
Minnau er da creiriau Cred,
Ni fynnaf o nef fyned.
Od oes nef ar ddaearen,
Mae ’n y graig mewn y gaer wen.
Aed ef i newidiaw ôl,
Ni fudaf o nef fydol.
Fy mryd sy ar gadw fy mro
Ac atal ffrwyn y Guto.
Bryd y gŵr, bwriadai gam,
Sy ar olud Syr Wiliam.
I Went y dwg yntau daith
A damwain od â ymaith.
Nid oes, onid ymgroeswn,
O daw, rhag hir drigaw hwn.
