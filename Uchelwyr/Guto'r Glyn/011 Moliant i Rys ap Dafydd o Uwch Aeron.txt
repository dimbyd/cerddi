---
rhif: 11
teitl: Moliant i Rys ap Dafydd o Uwch Aeron
awdur: Guto'r Glyn
golygwyd: Dafydd Johnston
---

Seythydd wyf, od ymsaethaf
Saethu nod yn syth a wnaf:
Nid nod gwael, iawngael angerdd,
Nod a gaiff enaid y gerdd.
Arfer o fwa erfai
Yr wyf er moliant i rai.
Nid bwa hwn, cystlwn cur,
Yw neu lwyf a wnâi lafur.
Y tafawd, arawd eiriau,
Yw bwa’r gerdd heb air gau,
Arllwybr brig urddedig ddadl,
A’r llinyn yw’r holl anadl.
Saethu a wnaf, bennaf bill,
Yr unnod lle ceir ynnill.
Rhys roddiad, rhoes ei ruddaur,
Ydiw’r nod, ederyn aur,
Ap Dafydd, mydrydd a’i medr
Â gwawd y tafawd hyfedr,
Hil Rys, ddurgrys ddiergryd,
Hoywlyfr beirdd haelaf o’r byd.
Hebawg Anhuniawg yw’n hiôn
A chaeriwrch tir Uwch Aeron.
Ni wnaf swydd, cywreinrwydd cu,
Nod syth, onid ei saethu.
Yr ergydion o’r geudawd
I’r gŵr gwych yw’r geiriau gwawd.
Byriaf yr haf ar ei hyd
Bybyrgerdd ar bob ergyd.
Medru hwn â mydr hynod
A wnaf yng nghanawl y nod.
Ni thry nac yma na thraw
O’r gwawd dwbl ergyd heibiaw.
Nod pybyr glod pawb o’r glêr
Ydiw hwn, wayw dau hanner.
Dwyfil y sydd yn dyfod
Â mawl i Rys mal yr ôd.
Minnau o’m bodd ni mynnwn,
Fodur Pedr, fod awr eb hwn.
Ei eos ef a’i was wyf,
Iarll y ddadl, o’r lle ’dd ydwyf.
Hwyr oedd ym herwydd amod
Feddyliaw newidiaw nod.
Od af, er maint fo ’nhrafael,
I wtres hwnt at Rys hael
Ebrwydd yw ym eb rodd is
Aur pur o oror Peris.
Caf ei rost, iawngost angerdd,
Caiff yntau ergydiau’r gerdd.
Be gwelwn, od gwn, nid gau,
O flaen awdl fil o nodau,
Nid âi’r tafawd ar wawd wiw
O’r un nod, aren ydiw.
Dioer am hyn, deurwym hynod,
Duw o’r nef i adu’r nod,
Ac i adu i’r gwawdwr
Bwa’r gerdd tra fo byw’r gŵr.
