---
teitl: Englynion y miloedd 
awdur: Aneurin Gwawdrydd
dyddiad: 510
---

Mis JONAWR myglyd Dyffryn,
Blin Trulliad, teiglad Clerddyn;
Cul Brân, anaml llais Gwenyn;
Gwâg Buches, diwres Odyn;
Gwael gŵr anwiw i ofyn.
Gwae a garo, ei dri gelyn!
Gwîr a ddywaid Cynfelyn,
Gorau Canwyll Pwyll i ddŷn.

Mis CHWEFROR anaml Ancwyn;
Llafurus Pâl, ag Olwyn;
Cnawd gwaeth, o fynych gyffwyn;
Gwae heb aid a wnêl achwyn!
Tri pheth, a dry drŵg wenwyn,
Cyngor Gwraig, Murn, a Chynllwyn:
Penn Ci, ar fore Gwanwyn;
Gwae a laddodd ei Forwyn!

Mis MAWRTH, mawr ryfyg Adar
Chwerw oerwynt, ar dalar;
Hwy fydd Hinon, Na Heiniar;
Hwy pery Llid na Galar?
Pob rhyw arynnaig a ysgar;
Pôb Edn a edwyn ei gymmar:
Pob peth a ddaw trwy'r ddaëar
Ond y marw, mawr ei garchar!

Mis EBRILL wybraidd gorthir;
Llueddedig Ychen, llwm Tir;
Cnawdosb er nas gwalnoddir;
Gwael Hŷdd chwaraëus clust hir;
Aml bai lle nis Cerir;
Gwyn ei fŷd a fo cywir;
Cnawd difrod, a'r blant enwir;
Cnaed gwedi Traha, trangc hir.

Mis MAI difrodus Geilwad;
Clŷd Clawdd, i bôb di gariad;
Llawen hên di Archenad;
Llafar Côg, a Bytheiad;
Hyddail Cowd, hyfryd anllad:
Nid hwyrach daw i'r farchnad,
Groen yr Oen, na chroen y Ddafad.

Mis MEHEFIN hardd Tiredd;
Llyfn Môr, llawen Maranedd;
Hirgain Ddydd, heini Gwragedd;
Hilawn Praidd, hyffordd Mignedd;
Duw a gâr, bob Tangnefedd;
Diawl a bair bôb Cynddrygedd;
Pawb a chwennych Anrhydedd;
Pôb Cadarn, gwan ei ddiwedd.

Mis GORPHENHAF hyglyd Gwair;
Taer Tês tawddedig Cyffair;
Ni châr Gwilliaid hir gyngrair:
Llomm Ydlan, lledwag Cronnffair;
Llwyr dielid Mefl Mawrair;
Ni lwydd hil Corph anniwair;
Gwir y ddywaid Mab Maeth Mair,
Duw a farn, dŷn a lefair.

Mis AWST Molwynog Morfa;
Lonn Gwenyn llawn Modryda;
Gwel gwaith Crymman, na Bwa;
Amlach Dâs, na Chwareufa;
Ni lafur, ni weddïa;
Nid teilwng, iddo 'i Fara:
Gwir a ddywaid Saint Breda,
Nid llai Cyrchir, drŵg na da.

Mis MEDI mydr anghennion!
Addfed oed ŷd ag Aeron;
Gwayw fydd hiraeth fu Nghalon;
Gwaetha da drwy Anudon:
Gwaetha gwîr gwarchae dynion:
Traha, a threifio'r gwirion,
A ddifa'r Etifeddion:
Golwg Duw ar y T'lodion.

Mis HYDREF hydraul Echel;
Chwaraëus Hŷdd, chwyrn afael;
Gnawd yspeilynt yn rhyfel,
Gnawd Lladrad, yn ddi ymgel,
Gwae ddiriaid! ni ddawr pann ddêl;
Trychni nid rhwydd ei Ochel:
Angau, a ddaw'n ddiogel;
Ammau fŷdd y dŷdd y dêl.

Mis TACHWEDD, tuchan merydd;
Brâs Llydnod, llednoeth Coedydd;
Awr a ddaw drwy lawenydd;
Awr drist, drosti a dderfydd:
Y Da nid eiddo'r Cybydd:
Yr hael, a'i rho pieufydd;
Dŷn, a Da;r Byd a dderfydd:
Da Nefol, trag'wyddol fŷdd.

Mis RHAGFYR, Byrddydd, Hirnos,
Brân ar egin, Brwyn ar Rôs;
Tawel Gwenyn ag Eos;
Trîn yngheuodd diwedd nos:
Adail dedwydd yw diddos:
Yr hoedl er hyd fo'i haros,
A dderfydd, yn Nŷdd a Nôs.

